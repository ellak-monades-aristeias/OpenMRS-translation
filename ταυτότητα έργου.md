**Ταυτότητα του έργου OpenMRS-translation**


**Σχήμα ή εικόνα ή φωτογραφία αντιπροσωπευτικό του έργου OpenMRS-translation**


**Περιγραφή του έργου**

Η πρόταση η οποία καταχωρήθηκε από την ομάδα μας αφορά το ελεύθερο λογισμικό OpenMRS. Η ομάδα μας, η οποία αποτελείται από 6 μέλη (Παππάς Ιωάννης, Λυκούδης Γιώργος, Μπούρας Δημήτρης, Τζούμπα Σοφία, Οικονόμου Αικατερίνη, Μαγουλιώτη Θεοδώρα), αρχικά ασχολήθηκε με την εξοικείωση του συστήματος. Στην συνέχεια, μεταφράσαμε πλήθος γραμμών από τα αγγλικά στα ελληνικά που αφορούν το ελεύθερο λογισμικό. Ακολούθησε η δημιουργία ενός εγχειριδίου οδηγιών χρήσης του συστήματος και ενός εργαλείου αυτοεκπαίδευσης. Τέλος, έγιναν δύο παρουσιάσεις του έργου μας έπειτα από την δημιουργία ενός αρχείου power point. 

Ασχοληθήκαμε με τη μετάφραση του συγκεκριμένου ελεύθερου λογισμικού, διότι διαπιστώσαμε ότι δεν υπάρχει αντίστοιχο στον χώρο της υγείας στην Ελλάδα και θεωρούμε ότι είναι ένα εργαλείο άκρως απαραίτητο σε οποιονδήποτε επιστήμονα υγείας είτε στον ιδιωτικό είτε στο δημόσιο τομέα. Ελπίζουμε να αναγνωριστεί το έργο μας και, ίσως, μελλοντικά, να μας δοθεί η δυνατότητα να υλοποιήσουμε κάτι αντίστοιχο.

**Δυνητικοί χρήστες του έργου και η χρήση του**

Οι δυνητικοί χρήστες του συστήματος είναι όλοι όσοι ασχολούνται με τον τομέα της υγείας και την παροχή υγειονομικής περίθαλψης, είτε στο δημόσιο είτε στον ιδιωτικό τομέα.

Όσον αφορά τη χρήση του συστήματος: Σήμερα στον αναπτυσσόμενο κόσμο, οι πληροφορίες που αφορούν την υγεία ενός πολίτη είναι διασκορπισμένες σε χαρτιά και όχι συγκεντρωμένες κάπου όλες μαζί, δυσκολεύοντας έτσι την θεραπευτική παρέμβαση και την πρόληψη ασθενειών. Μέσα σε αυτό το πλαίσιο σχεδιάστηκε το OpenMRS, που προσφέρει ένα καλύτερο εργαλείο για τη διαχείριση πληροφοριών και μειώνει τις περιττές διπλές προσπάθειες. Το OpenMRS από τότε που δημιουργήθηκε έχει βασιστεί στις αρχές διαφάνειας και ανταλλαγής ιδεών, και αποτελεί ένα ελεύθερο λογισμικό για ανάπτυξη και χρήση. Χρησιμοποιείται κυρίως σε περιβάλλοντα με λίγους πόρους. Το σύστημα μπορεί να τροποποιηθεί με την προσθήκη νέων στοιχείων δεδομένων, φορμών και αναφορών, αποφεύγοντας την ανάγκη για δημιουργία ενός συστήματος από την αρχή. Το OpenMRS μπορεί να ενσωματωθεί με μηνύματα SMS, επιτρέποντας έτσι στους εργαζόμενους στην κοινότητα της υγείας την προσθήκη πληροφοριών σχετικά με την τήρηση της φαρμακευτικής αγωγής στο αρχείο του ασθενούς από οποιοδήποτε σημείο του πλανήτη. Επίσης, δίνεται η δυνατότητα εγγραφής νέων ασθενών από την άνεση του σπιτιού τους. Τέλος, πέρα από την παροχή της κλινικής φροντίδας, το OpenMRS βοηθά και στην έρευνα.

**Ελάχιστες απαιτήσεις για την παραγωγική χρήση του έργου**
Το απαιτούμενο λογισμικό είναι το πρόγραμμα Apache Tomcat, η βάση δεδομένων MySQL και η γλώσσα JAVA.

Το απαιτούμενο υλισμικό εξαρτάται από το μέγεθος της εκτέλεσής σας. Για μικρές εκτελέσεις, το OpenMRS μπορεί να λειτουργήσει σε κάθε υπολογιστή ή λάπτοπ.
Ελάχιστες απαιτήσεις- εκατοντάδες ασθενών
	1 GHz επεξεργαστής ή καλύτερος, 256 MB μνήμης ή περισσότερο, 40 GB σκληρός δίσκος ή μεγαλύτερος. 
Ελάχιστες απαιτήσεις- 10.000 ασθενείς
	1.5+ GHz, 2 GB μνήμης, και 150+ GB σκληρός δίσκος  με RAID και κατάλληλη υποδομή για αντίγραφα ασφαλείας.
Ελάχιστες απαιτήσεις- 250,000 ασθενείς
	δύο 2.26 GHz τετραπύρηνοι επεξεργαστές, 16 μνήμη και 500 GB σκληρός δίσκος με RAID και κατάλληλη υποδομή για αντίγραφα ασφαλείας.


*URL του αποθετηρίου του έργου στο Github:* https://github.com/ellak-monades-aristeias/OpenMRS-translation.git
